<!DOCTYPE html>
<html lang="uz">
  <head>
    <meta charset="UTF-8" />
    <meta http-equiv="X-UA-Compatible" content="IE=edge" />
    <meta name="viewport" content="width=device-width, initial-scale=1.0" />
    <title>Ahmad al-Farg‘oniy</title>
    <link rel="stylesheet" href="../css/var.css" />
    <link rel="stylesheet" href="../css/wiki.css" />
  </head>
  <body>
    <div class="mh-100 flex fl-d-col ai-c">
      <div class="flex fl-d-col jc-sp-b ai-c">
        <h1>Ahmad al-Farg‘oniy</h1>
        <h1>797–865</h1>
      </div>
      <div class="main-info" style="font-size: 1.3rem">
        <p class="flex jc-sp-b ai-c resp row-reverse">
          <img src="../media/fargoniy.png" style="height: 15rem" />
          “Bayt ul-hikma”da faoliyat ko‘rsatgan olimlardan yana biri buyuk
          astronom, matematik va geograf Abul Abbos Ahmad ibn Muhammad ibn Kasir
          al-Farg‘oniy (797–865). U Farg‘ona vodiysining Quva shahrida tavallud
          topgani uchun Sharqda Al-Farg‘oniy, Yevropada esa Alfraganus taxallusi
          bilan shuhrat topgan. U astronomiya matematika va geografiya fanlari
          bilan shug‘ullandi. Qator ilmiy va amaliy asarlar yozib qoldirdi.
          Damashqdagi rasadxonada osmon jismlari harakati va o‘rnini aniqlash,
          yangicha zij (astronomic jadval) yaratish ishlariga rahbarlik qildi.
          832–833-yillarda Suriyaning shimolida Sinjor dashtida va ar-Raqqa
          oralig‘ida Yer meridianining bir darajasi uzunligini o‘lchashda
          qatnashdi.
        </p>
        <p>
          861-yilda al-Farg‘oniy rahbarligida Nil daryosi sohilida qurilgan
          qadimgi gidrometr – daryo oqimi sathini belgilaydigan “Miqyos an-Nil”
          inshooti va uning darajoti qayta tiklandi. Yozma manbalarda qayd
          etilishicha, Al-Farg‘oniy ilk o‘rta asr falakiyot, riyoziyot va
          geografiya ilmlari yo‘nalishida bir qancha ilmiy va amaliy asarlar
          yozib qoldirgan. Uning asosiy astronomik asari – „Kitob al-harakot
          as-samoviya va javomi’ ilm an-nujum“ („Samoviy harakatlar va umumiy
          ilmi nujum kitobi“). Bu asar „Astronomiya asoslari haqidagi kitob“
          nomi bilan ham maʼlum bo‘lib, 1145 va 1175 yillarda Yevropada lotin
          tiliga tarjima etiladi. Shundan so‘ng Al-Farg‘oniy nomi
          lotinlashtirilib, „Alfraganus“ shaklida G‘arbda shuhrat topadi. Uning
          „Astronomiya asoslari haqidagi kitob“ asaridan bir necha asrlar
          davomida Yevropa universitetlarida astronomiya fani bo‘yicha asosiy
          darslik sifatida foydalanilgan, chunki bu kitob zamonasidagi
          astronomiya haqidagi eng muhim va zarur bo‘lgan bilimlarni oʻz ichiga
          olgan. Uning geografiyaga oid bo‘limi Yer yuzidagi mamlakatlar va
          shaharlar haqidagi eng boshlang‘ich va zaruriy bilimlarga
          bag‘ishlangan bo‘lib, „Yerdagi maʼlum mamlakatlar va shaharlarning
          nomlari va har bir iqlimdagi hodisalar haqida“ deb ataladi. Asarda
          falakiyot va geografiya ilmlarining asosiy mazmuni, vazifalari va
          qismlari tushunarli dalillar asosida sodda qilib bayon etiladi.
          Xususan, Yerning dumaloqligi, bir xil osmon yoritqichlarining turli
          vaqtda ko‘tarilishi, tutilishi va bu tutilishning har bir joydan
          turlicha ko‘rinishi, masofalar o‘zgarishi bilan ularning ko‘rinishi
          o‘zgarishi haqida qimmatli mulohazalar bildiriladi. Bu kitob XII
          asrdayoq lotin va ibroniy tillariga tarjima qilinib, nafaqat musulmon
          Sharqidagi, balki Yevropa mamlakatlaridagi astronomiya ilmining
          rivojini boshlab berdi. Yevropada mashhur bo‘lgan alloma nomi XVI
          asrda Oydagi kraterlardan biriga berilgan.
        </p>
        <p>
          1998-yil oktabrda alloma Ahmad al-Farg‘oniy tavalludining 1200 yilligi
          nishonlandi. Farg‘ona shahrida Al-Farg‘oniy nomi bilan bog‘ yaratildi
          va buyuk allomaga haykal o‘rnatildi.
        </p>
      </div>
    </div>
  </body>
</html>
