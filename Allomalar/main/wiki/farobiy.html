<!DOCTYPE html>
<html lang="uz">
  <head>
    <meta charset="UTF-8" />
    <meta http-equiv="X-UA-Compatible" content="IE=edge" />
    <meta name="viewport" content="width=device-width, initial-scale=1.0" />
    <title>Muhammad Al-Xorazmiy</title>
    <link rel="stylesheet" href="../css/var.css" />
    <link rel="stylesheet" href="../css/wiki.css" />
  </head>
  <body>
    <div class="mh-100 flex fl-d-col ai-c">
      <div class="flex fl-d-col jc-sp-b ai-c">
        <h1>Muhammad ibn Muso al-Xorazmiy</h1>
        <h1>783-850</h1>
      </div>
      <div class="main-info">
        <p class="flex jc-sp-b ai-c resp row-reverse">
          <img src="../media/xorazmiy.jpg" />
          Muhammad ibn Muso al-Xorazmiy (783–850) Xorazm diyorida tug‘ilib,
          voyaga yetadi. Dastlabki savod va turli sohadagi bilimlarini u o‘z ona
          yurti Xorazm va Movarounnahr shaharlarida ko‘pgina ustozlardan oladi.
          So‘ngra u xalifa Ma’mun zamonida (813–833) “Bayt ul-hikma”da mudir
          sifatida faoliyat ko‘rsatadi. Zamonasining mashhur matematigi,
          astronomi va geografi sifatida fanga ulkan hissa qo‘shdi. Al-Xorazmiy
          20 dan ortiq asarlar yozdi. Ulardan faqat 10 tasigina bizgacha yetib
          kelgan.
        </p>
        <p>
          Asarlari orasida, ayniqsa, matematikaga doir “Al-jabr val-muqobala”
          mashhur. Hatto, “algebra” atamasi ushbu kitobning “al-jabr” deb
          yuritilgan qisqacha nomining aynan ifodasidir. Xorazmiy algebra faniga
          asos solgani, bu fan atamasi uning „Kitob muxtasar min hisob aljabr
          valmuqobala“ („Aljabr valmuqobala hisobi haqida qisqacha kitob“) asari
          nomidan kelib chiqqani yaxshi maʼlum. Lekin baʼzan Xorazmiy faqat
          oʻzidan avval maʼlum boʻlgan chiziqli va kvadrat tenglamalar yechish
          usulini tizimga solgan, degan nuqtai nazar uchraydi. Bu fikr Xorazmiy
          asari shu mavzudan boshlanganligi tufayli paydo boʻlgan. Holbuki,
          Xorazmiyning kitobi, birinchi navbatda, algebraik hisobga
          bagʻishlangan. Bu shundan ham koʻrinadiki, kitob nomi ikki muhim
          algebraik amal – aljabr va almuqobala bilan atalgan. Xorazmiy
          algebraik amallarni, avval tenglamalarni yechishda qanday
          qoʻllanishini bayon etib, soʻng algebraik shakl almashtirishlariga
          oʻtgan. Aks holda kitobning maqsadini tushunish qiyin boʻlar edi.
          Xorazmiy asari 12-asrning boshlarida kremonalik Gerardo, chesterlik
          Robert tomonidan lotinchaga tarjima qilingan, nomi qisqarib „aljebra“
          (fransuz, ingliz tillarida), „algebra“ (nemis, rus tillarida) deb
          atala boshlagan va fan nomiga aylanib ketgan.
        </p>
        <p>
          Xorazmiy nomi esa matematika fanida “algoritm” atamasi shaklida o‘z
          ifodasini topdi. Uning “al-jabr” asari asrlar davomida avlodlar
          qo‘lida yer o‘lchash, ariq chiqarish, bino qurish, merosni taqsimlash
          va boshqa turli hisob va o‘lchov ishlarida dasturilamal bo‘lib xizmat
          qildi. Xorazmiyning bu risolasi XII asrdayoq Ispaniyada lotin tiliga
          tarjima qilinadi va qayta ishlanadi. Xorazmiyning arifmetik risolasi
          hind raqamlariga asoslangan o‘nlik hisoblash tizimining Yevropada,
          qolaversa, butun dunyoda tarqalishida buyuk ahamiyat kasb etdi.
          Shunday qilib, vatandoshimiz Xorazmiy aljabrni mustaqil fan darajasiga
          ko‘tarib, algebra faniga asos soldi va tarixda o‘zidan o‘chmas iz
          qoldirdi.
        </p>
      </div>
    </div>
  </body>
</html>
