<!DOCTYPE html>
<html lang="uz">
  <head>
    <meta charset="UTF-8" />
    <meta http-equiv="X-UA-Compatible" content="IE=edge" />
    <meta name="viewport" content="width=device-width, initial-scale=1.0" />
    <title>Abu Ali ibn Sino</title>
    <link rel="stylesheet" href="../css/var.css" />
    <link rel="stylesheet" href="../css/wiki.css" />
  </head>
  <body>
    <div class="mh-100 flex fl-d-col ai-c">
      <div class="flex fl-d-col jc-sp-b ai-c">
        <h1>Abu Ali ibn Sino</h1>
        <h1>980-1037</h1>
      </div>
      <div class="main-info">
        <p class="flex jc-sp-b ai-c resp row-reverse">
          <img src="../media/sino.jpg" alt="Abu Ali ibn Sino" />
          Al Husayn Ibn Abdulloh ibn Al-Hasan ibn Ali Ibn Sino - buyuk olim,
          tabib, musiqachi. O‘rta Osiyo va Eronda yashagan, turli hukmdorlar
          paytida tabib va vazir bo‘lgan. Ibn Sino risolalari Sharq hamda
          G‘arbda bag‘oyat mashhur. “Tib qonunlari” nazariy va klinik meditsina
          entsiklopediyasi — yunon, rum, hind hamda o‘rta osiyolik tabiblar
          nuqtai-nazari jamlanmasi — bir necha asr davomida, hatto Ovrupada ham
          zarur qo‘llanma bo‘lib xizmat qilgan.
        </p>

        <p>
          Asosiy qiziqishlari - zamonaviy meditsina yangiliklari, gomeopatiya,
          xalq tabobati, zamonaviy manbalarni va meditsinaga oid referatlarni
          o‘rganish. Olimning o‘limidan yuz yildan oshiq vaqt o‘tib, Bog‘doddagi
          din ishqibozlari Ibn Sinoning falsafiy kitoblarini yoqib yuborishadi,
          oradan yana bir necha asr o‘tgach, Ovrupada katta dastgoh ixtiro
          qilingach, “Tib qonunlari” kitobining katta beshta tomi nashrdan
          chiqarilgan. Bu - Injildan keyingi nashrdan chiqqan ikkinchi kitob
          bo‘ladi.
        </p>

        <p>
          Tabobat ilmining sultoni bo‘lmish Ibn Sino Buxoro yaqinidagi Afshona
          qishlog‘ida tug‘ilgan. Bizning vaqtimizgacha yetib kelgan o‘zi
          haqidagi tarjimai xolida yozishicha, “Otam Balxdan bo‘lgan va u yerdan
          Buxoroga somoniylardan Nuh ibn Mansur hukmronligi davrida keladi va u
          yerda o‘z ishini devonxonadan boshlaydi. Uning lavozimi - Buxoro
          yaqinidagi tuman markazi bo‘lmish Xarmaysanni boshqarish bo‘lgan. Shu
          yerlarga yaqin qishloqdagi Afshonalik qizni, ya’ni mening bo‘lajak
          onam Sitora - yulduzni xotinlikka oladi. U yerda avval men, keyin
          mening akam dunyoga keladi.”
        </p>

        <p>
          Ibn Sino fors-doriy tilida suhbatlashuvchi O‘rta Osiyolik bo‘lgan.
          “Qalbga orom berish uchun” bu tilda u tez-tez to‘rtliklar yozib
          turgan.
        </p>

        <p>
          Ibn Sinoning ota-onasiga Husayn ismi juda yoqqan. Shu sababli birinchi
          o‘g‘lining ismini Husayn deb qo‘yishgan, lekin aslzodalar, odatda
          o‘g‘illari va kunyalariga faxriy nom berishgan. “Shubhasiz, mening
          o‘g‘limning o‘z o‘g‘li bo‘ladi, deya kuladi Abdulloh. Shunday ekan,
          mening o‘g‘lim Husayn aziyat chekmasin. Bo‘lajak nabiram uchun men ism
          tanlab qo‘ydim - uning ismi Ali bo‘ladi. Kunyasi Abu Ali bo‘ladi”.
          Abdulloh bu fikri zoye ekanligini bilmagan ham edi. Husaynning na
          o‘g‘li, na oilasi bo‘ladi.
        </p>

        <p>
          Bir umr karvon yo‘llarida shaharma-shahar kezib, bir hukmdordan
          boshqasining qo‘liga o‘tib, yo‘l uning uyiga, yo‘lovchilar esa uning
          yaqinlariga aylanib qoladi. Kichkina Husayn juda qiziquvchan yigitcha
          bo‘lgan. “Nima uchun?” so‘zi - lug‘atidagi eng ko‘p ishlatiladigan
          so‘z bo‘lgan. Husayn besh yoshga to‘lganida oilasi Buxoro shahriga
          ko‘chib o‘tadi. Bolakayni boshlang‘ich musulmonlar maktabiga
          joylashadi va u yerda o‘n yil ta’lim oladi.
        </p>

        <p>
          Xatib Ubayd sinfidagi o‘n beshta bolakay orasida Husayn eng kichigi
          bo‘lgan. Qur’on oyatlari, suralarni o‘quvchilar arab tilida o‘qishlari
          lozim bo‘lgan. Ko‘pchilik yigitlar arab tilini bazo‘r tushunishgan.
          Husayn o‘qishni boshlashi bilanoq ustozini savollar bilan ko‘mib
          tashlaydi, ammo ustozi shu zahotiyoq oson javob qaytaradi: “Qur’onni
          o‘rgan. U yerdan barcha savollaringga javob topasan.” Bir vaqtning
          o‘zida Husayn boshqa o‘qituvchi bilan ham shug‘ullanib, grammatika,
          uslubiyat va arab tillarini o‘rganadi.
        </p>

        <p>
          Kunlardan bir kun kichik Husayn: “Men Qur’onni butunlay yod oldim.
          Endi savol bersam buladimi?”, deydi. Ustozi esa juda qattiq ranjiydi
          va “Qur’onni uzoq yillar davomida o‘rganishadi va kamdan-kam
          musulmonlar uni yod olib, ularni hofiz, deya ulug‘lashadi”, deydi.
          “Demak, men hofiz ekanman!” - deya tezkor javob qaytaradi, bolakay.
          Adolatsiz imtixonda Husayn barcha suralarni bir so‘z ham qoldirmay
          aytib beradi.
        </p>

        <p>
          Qur’onni xatib Ubaydning o‘zi ham yoddan bilgan. Shundan keyin Husayn
          maktabga bormagan. O‘n yoshida, ya’ni 990 yilga borib, Husayn
          ta’limining boshlang‘ich davrini yakunlaydi. U Qur’onni yoddan aytib,
          o‘z xotirasi bilan barchani hayratga soladi va arab adabiyotini
          nihoyatda zo‘r bilishi bilan barchani lol qoldiradi. Shu vaqtdan
          e’tiboran, Ibn Sino shayh bo‘ladi. Mana, shaxsiy tarjimai xolidan
          parcha: “O‘n yoshimda men Qur’onni yod oldim va adabiyot fanini
          o‘rganib katta muvaffaqiyatlarga erishib, barchani qoyil qoldirdim”.
        </p>

        <p>
          Aytish joizki, bolakayning misli ko‘rilmagan qobiliyatlari erta
          sezildi. Uyidagi xush holat o‘spirinning ma’naviy yuksalishiga zamin
          yaratdi. Ibn Sinoning otasi badavlat va o‘qimishli, ismoilit (sobiq
          islomga qarshi) o‘qishlariga yaqin kishi bo‘lganki, uni izdoshlari
          safiga qo‘shgan. Garchi ibn Sino ismoilitlardan bo‘lmagan, lekin
          ularning xutbalari ma’nosi bilan sinchkoflik ila qiziqqan. Ehtimol,
          Ibn Sino ismoilitlardan o‘zining Qur’onga bo‘lgan tanqidiy
          qarashlarini o‘zlashtirgandur.
        </p>

        <p>
          Ibn Sinoga falsafa hamda matematikani o‘rgatgan birinchi ustozi Abu
          Abdulloh an-Notiliy ham ushbu o‘qishlar izdoshidan bo‘lgan. Shogird
          ustozidan shunchalik o‘tib ketdiki, savol-javoblari bilan ustozini
          noqulay ahvolga solib qo‘ya boshladi. Ibn Sino tarjimai xolida keyingi
          holatni ifodalaydi: “Men mazkur ta’rif uchun shunday tahlil qildimki,
          ilgari bundayini eshitmaganman. U juda xayron qoldida, ota-onamga meni
          ilmdan boshqa hech narsa bilan band qilmasliklarini maslahat berdi.
          ... Yevklidning kitobi bilan ham shunday voqea soldir bo‘ldi:
          o‘qituvchim yordamida besh-oltitta teoremani o‘rgandim, qolganlarini
          esa mustaqil o‘rgandim. Tez orada Natili meni o‘rgatishga ojiz bo‘ldi.
          “O‘zing o‘qi, teoremalarni o‘zing ishlab, keyin oldimga kel”, dedi.
          Shundan so‘ng men kitoblarni mustaqil o‘rgandim. Jarayonda menda
          shunchalik ko‘p savollar uyg‘onardiki, ularga javobni ustozim ham
          bilmay, oxir-oqibat mendan olgan”.
        </p>

        <p>
          Ibn Sino tabobat bilan juda erta qiziqqan va bu soha uning
          qiziqishlarining katta qismini egallay boshlaydi. Xali 12 yoshga
          to‘lmasidanoq, Ibn Sino o‘sha vaqtlarning faylasufi va tabibi Abu
          Salah al-Masihiyning maslahatiga ko‘ra uning ta’limotini egalladi.
          “So‘ngra men tabiblikka ixlos qo‘yib, tabiblik bilan bog‘liq
          kitoblarni o‘qiy boshladim - deb yozadi tarjimai xolida.
        </p>

        <p>
          Tabobat esa mushkul ilm emas, men uni qisqa fursat ichida shunchalik
          puxta egalladimki, davrimizning tabiblari oldimga maslahat so‘rab kela
          boshlashdi. Bemorlarni ko‘rikdan o‘tkazardim, orttirgan tajribalarim
          natijasida, qarshimda shunday davo eshiklari ochildiki, ta’rifga til
          ojizdir. Yoshim esa bor-yo‘g‘i o‘n sakkizda edi”.
        </p>

        <p>
          Husayn tabobatni buxorolik tabib, bir qator ilmiy ishlar muallifi
          Abu-l-Mansur Qamariyning qo‘l ostida batafsil o‘rgangan. Qamariyning
          qo‘l ostidagi ta’limoti uzoq cho‘zilmadi, Ibn Sino mustaqil amaliyot
          bilan shug‘ullanadi va tez orada shunchalik mashhur shifokor bo‘lib
          ketadiki, uni saroyga og‘ir kasal bo‘lib qolgan Buxoro amiri Nuh
          ibn-Mansurni davolash uchun chaqirtiradi.
        </p>

        <p>
          Ibn Sinoning o‘zi bu haqda shunday eslaydi: “Kunlardan bir kuni amir
          qattiq betob bo‘lib qoldi va shifokorlar uning kasalini aniqlay
          olishmadi. Mening ularga ismim tanish edi va ular amirga men haqimda
          gapirib, meni chaqirishlarini iltimos qilishdi. Men chaqirilgan joyga
          borib, ular bilan birga xizmat qildim”.
        </p>

        <p>
          Buxoro amirining kasali va Ibn Sino uni nima bilan davolaganligi
          haqida ma’lumot yo‘q, biroq, muolaja shunchalik yordam berdiki,
          Buxoroning yorqin amiri Nuh ibn Mansur yana bir yil taxtni boshqargan.
          Minnatdorchilik evaziga Ibn Sino somoniylarning kitob omboridan
          foydalanish ruxsatiga ega bo‘lgan. Buxoro kutubxonasi — o‘z davrining
          eng yirik va eng mashhur kitoblar ombori hisoblangan.
        </p>

        <p>
          Ibn Sinoning o‘zi Buxoro kutubxonasida ishlagan davrini ijodiy
          rivojining eng muhim bosqichi deb hisoblaydi. Shu vaqtdan e’tiboran,
          uning ta’limi yakunlanib, mustaqil hayot yo‘li bosqichi boshlanadi.
        </p>

        <p>
          Ibn Sino somoniylar kutubxonasidan bir necha yillar davomida
          foydalangan. Ehtimol, o‘z ichiga barcha alomatlari ila kasallik
          nomlari ko‘rsatilgan, shuningdek, kasallikning kelib chiqish sabablari
          va davosi kabilarni o‘zida jamlagan umumlashma tibbiyot asarini
          yaratish g‘oyasi unda Buxoro kutubxonasida ishlagan yillari uyg‘ongan.
        </p>

        <p>
          Aynan shu maqsad uchun Ibn Sino turli kitob, referatlardan parchalar
          ko‘chirib olgan va ularni umumlashtirgan. Shunday qilib, Ibn Sinoning
          eng muhim asari “Tibbiyot fani qonuni” uchun materiallar tayyorlangan
          va bu ish ustida u ko‘p yillar ishlagan.
        </p>

        <p>
          999 yil otasi Abdulloh ibn Xasan vafot etadi va Ibn Sinoning yelkasiga
          yaqinlariga g‘amxo‘rlik qilish vazifasi tushadi. Afsuski, sobiq
          ismoilitlar oilasiga hokimiyat tepasidagilar qattiq shubha bilan
          qarashardi, Ibn Sinoning ahvoli juda tang va hatto, xatarli edi. Shu
          sababli u Xorazmning poytaxti Gurganjga ko‘chib ketishni qaror qiladi.
        </p>

        <p>
          Afsuski, Husayn o‘limining oxirigacha musofirchilikda u shahardan
          boshqachiga ko‘chib, oxir-oqibat ona vataniga qaytib kela olmaydi. U
          Xorazm, Abiverda, Nishopur, Tua, Gurgan, Rey, Xamadan, Isfagan kabi
          shaharlar hukmdorlarini ko‘rdi, ko‘plab shahar va qishloqlarda bo‘ldi.
          Hayotida ko‘p yo‘qotishlarni boshdan kechirdi, ko‘pincha hokimiyat
          tepasiga chiqib, tez orada yana pastga tushar, goh vazir bo‘lsa, goh
          zindonga tushar edi, dabdabada ham, yetishmovchilikda ham kun ko‘rdi,
          lekin o‘zining ijodiy va ilmiy ishini qilmagan biror kun bo‘lmadi.
        </p>

        <p>
          1002 yil Buxoro turklar tomonidan qamal qilinib, somoniylar sulolasi
          ag‘darilgach, Ibn Sino Xorazm hokimi saroyiga Urganchga yo‘l oladi. U
          yerda Ibn Sinoni “shifokorlar hokimi” deya nomlashgan. 1008 yil sulton
          Mahmud G‘aznaviyga xizmati qilishgan bosh tortgan Ibn Sinoning farovon
          hayoti darbadarlikka almashadi. O‘zining ayrim asarlarini u uzoq safar
          vaqti egarda yozgan.
        </p>

        <p>
          1015-1024 yillar Xamadonda yashab, ilmiy faoliyatini amirlikning
          siyosiy va davlat ishlarida faol ishtiroki bilan umumlashtirgan. Amir
          Shams ad-Davlani muvaffaqiyatli davоlaganligi uchun unga vazirlik
          lavozimi topshiriladi, ammo atrofini harbiy dushmanlar o‘rab oladi.
          Amir askarlarning Ibn Sinoga g‘aznani topshirish talablarini rad etadi
          va uni egallab turgan lavozimidan ozod qilib, hukmronlik qilib turgan
          yerlaridan tashqariga quvg‘in qilishlarini buyuradi. Oradan qirq kun
          o‘tib, amirning ahvoli yana yomonlashib qolib. Quvg‘inlikdagi olimni
          topib, uni yana vazir etib tayinlashlarini buyuradi.
        </p>

        <p>
          Amirning o‘limidan so‘ng Isfaxon hokimiga xizmat qilganligi uchun u
          to‘rt oyga qal’aga zindonband qilinadi. Umrining so‘nggi o‘n tort yili
          Isfaxonda (1023-1037) amir al-Davla saroyida xizmat qilish bilan
          o‘tadi. Saroyda u ijod qilishi uchun juda qulay sharoitlar yaratib
          berishgan. U bosh shifokor va amir maslahatchisi bo‘ladi va hatto uni
          yurishlarda ham kuzatib borgan. Bu yillar davomida Ibn Sino o‘zining
          tanqidiy yondashuvi bilan adabiyot va falsafa ta’limoti bilan
          shug‘ullanadi. Shu bilan birga, sersamara ijodiy ishlarini ham davom
          ettirgan. Uning ko‘p qo‘lyozmalari, shu jumladan, “Insof kitobi”
          («Kitab ul-insaf») Isfaxоnga g‘azna qo‘shinlari bosqinchiligi sababli
          yonib ketgan. Isfaxon podshosining yurishlaridan birida Ibn Sino og‘ir
          oshqozon kasaliga chalinib, uni tuzata olmaydi. Ibn Sino 1037 yil iyun
          oyida notanish odamga vasiyatini aytib, vafot etadi. O‘z vasiyatida u
          barcha qullarini ozod etib, barcha mol-mulkini kambag‘allarga
          tarqatishlarini so’raydi.
        </p>

        <p>
          Avitsenna Xamadonda shahar devori ostiga ko‘milgan, oradan sakkiz oy
          o‘tgach, uning xoki Isfaxonga olib o‘tiladi va amir maqbarasiga qayta
          ko‘miladi.
        </p>

        <p>
          Ibn Sino tadqiqiy idrokka mukkasidan ketgan va barcha mavjud
          bilimlarni ensiklopedik darajada egallash ishtiyoqiga ega olim
          bo‘lgan. Faylasuf g‘ayritabiiy xotira egasi va o‘tkir aql sohibi
          bo‘lgan.
        </p>
      </div>
    </div>
  </body>
</html>
